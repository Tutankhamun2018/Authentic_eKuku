<!DOCTYPE html>
<html>
    <body>
    <h1>Vigezo na Masharti ya eKuku</h1> 
	
	<h3>1. Tafsiri</h3> 
	
<p>Katika Vigezo na Masharti haya, isipokuwa kama muktadha utakuwa ni vinginevyo:</p>
<p>"Akaunti" inamaanisha kitambulisho cha kipekee kilichoundwa kwa ajili yako kufikia applikesheni ya eKuku au sehemu zake.</p>
<p>“eKuku” ina maana ya programu ya simu ya mkononi inayomilikiwa na Digital AgriFood Solutions Group (DASG), iliyosajiliwa katika 
Jamhuri ya Muungano wa Tanzania kwa nambari ya usajili 554549 yenye Ofisi zake Kitalu A, kiwanja Na. 28, Kihonda Kilimanjaro, Morogoro Mjini.</p>
<p>"DASG" itarejelewa iwapo  maneno ya "sisi", au "yetu" yatatumika
<p> "Huduma" maana yake ni huduma inayopatikana kwa kutumia applikesheni ya eKuku.
<p> "Applikesheni" inamaanisha programu ya simu ya eKuku na sehemu zake zote.
<p> “Vigezo na Masharti”/ “Sheria na Masharti”/ “Masharti” inamaanisha Vigezo na Masharti haya ambayo yanaunda makubaliano yote kati ya mtumiaji na DASG kuhusu matumizi ya applikesheni ya eKuku.</p>
<p>"Maudhui" inamaanisha maudhui kama vile maandishi, picha au taarifa nyingine ambazo zinaweza kuchapishwa, kupakiwa, 
kuunganishwa au kupatikana kwako kwa njia nyingine, bila kujali aina au muundo wa maudhui hayo.</p>
<p>“Mtumiaji” maana yake ni mtu ambaye amethibitishwa ipasavyo na kusajiliwa kwenye mfumo wa eKuku</p>
<p>"Kipindi cha majaribio" inamaanisha kipindi ambacho mtumiaji anajaribu huduma za eKuku bila malipo.
    
	<h3>2. Tafsiri ya Masharti haya</h3>
	<p>Masharti haya huenda yametafsiriwa kutoka katika lugha nyingine kwa ajili ya matumizi katika applikesheni ya eKuku. Unakubali kwa hiyo kwamba masharti yaliyoko katika lugha ya 
	Kiingereza ndiyo yatapewa kipaumbele ikiwa kutatokea mzozo au kutokuelewana baina ya wamiliki wa applikesheni ya eKuku na watumiaji.</p>
    
   <h3>3. Matumizi ya Leseni</h3>  
   <p>Kwa kuzingatia kukubali kwako kufuata masharti ya mkataba huu, tunakupatia leseni isiyo ya kipekee, 
	isiyoweza kuhamishwa, isiyoweza kugawanywa, inayoweza kubatilishwa, na yenye mipaka ya kutumia applikesheni ya eKuku, ikijumuisha maandishi,
	michoro, picha, video, data, vielelezo, na maudhui mengine yanayohusiana na applikesheni ya eKuku, 
	kwa matumizi yako ya kibinafsi tu kwa mujibu wa makubaliano haya. Leseni hii haijumuishi haki yoyote, na kwa kutumia applikesheni hii, hutaweza:
	<ol><li>Kunakili, kutengeneza upya, kusambaza, au kuonyesha hadharani maudhui ya applikesheni ya eKuku.</li>
	<li>Kubadilisha applikesheni ya eKuku, kuondoa haki zozote za umiliki, arifa au alama au 
	kubadilisha matumizi ya applikesheni ya eKuku.</li>
	<li>Kutumia uchimbaji wa data, roboti au mbinu kama hizo za ukwanguaji wa data kutoka kwenye applikesheni ya eKuku na</li>
	<li>Kutumia applikesheni ya eKuku na maudhui yake tofauti na ilivyokusudiwa.</li>
	</ol>
	<p>Programu ya eKuku inalindwa na sheria za hakimiliki za Jamhuri ya Muungano wa Tanzania, Mikataba ya 
	Kimataifa na sheria nyinginezo na DASG inayo haki, na maslahi yote katika applikesheni ya eKuku, ikijumuisha hataza 
	zinazohusiana na eKuku. Isipokuwa kama ilivyoelezewa hapo juu, huna haki miliki yoyote katika applikesheni ya eKuku
	(pamoja na haki yoyote ya kutumia chapa za biashara, majina ya biashara, alama za huduma, nembo, majina ya vikoa na 
	alama nyinginezo, na DASG ina haki zote ambazo hautapewa, abadan</p>
	
	
	<h3>4. Mienendo inayokatazwa</h3>
<p>Unakubali kutumia applikesheni ya eKuku kwa kuzingatia vigezo na masharti haya na sheria na kanuni husika. Unakubali pia, kuwa hutakiuka sheria yoyote,
 mkataba, haki miliki au haki nyingine ya watu wengine au kufanya upotovu, na unawajibika kikamilifu kwa mwenendo wako unapotumia applikesheni ya eKuku.
 <p>Kufuatia matumizi yako ya Applikesheni ya eKuku App, unaafiki kuwa hutatenda yafuatayo:</p>
<ol><li>Kujihusisha na tabia yoyote ya unyanyasaji au vitisho dhidi ya watumiaji wengine au watengenezaji wa applikesheni ya eKuku.</li>
<li>Kujipa wasifu wa mtu mwingine au kuingia katika akaunti ambayo hujaidhinishwa kuingia.</li>
	<li>Kutumia au kujaribu kutumia akaunti ya mtumiaji mwingine bila idhini kutoka kwa mtumiaji huyo.</li>
	<li>Kutumia applikesheni ya eKuku kwa namna yoyote ambayo inaweza kutatiza, kuharibu, au kuzuia watumiaji wengine
	kufurahia kikamilifu matumizi ya applikesheni ya eKuku na huduma au ambayo inaweza kuharibu, kuzima, 
	au kutatiza utendakazi wa applikesheni ya eKuku kwa namna yoyote ile, ikijumuisha mfumo wa eKuku au usalama wake.</li>
	<li>Kuingilia au kujaribu kuingilia mtumiaji yeyote, seva au mtandao, ikijumuisha kwa njia ya kuwekea virusi, minyoo, programu hasidi, 
	upakiaji kupita kiasi, "kufurisha" au kuzuia kufanya kazi, au kutuma ujumbe mfupi wa maandishi, promosheni au matangazo ambayo hayajaombwa au kuidhinishwa.</li>
	<li>Kubadilisha, kunyambulisha kitumizi au kipengele chochote cha  cha applikesheni ya eKuku au kufanya chochote ambacho kinaweza kusababisha kugundulika kwa msimbo mama 
	au kukwepa hatua zinazotumika kuzuia au kudhibiti ufikiaji wa sehemu yoyote ya Applikesheni ya eKuku; au
</li>
<li>Kuunda au kutumia programu zozote za watu wengine kuufikia mfumo wa eKuku bila kibali chetu cha maandishi, ikijumuisha program hasimu za kompyuta 
zilizoundwa kwa ajili ya kufuta au kupoka data kutoka kwenye mfumo wa eKuku.
</li></ol>

<h3>5. Haki ya Kusitisha</h3>
<p>Iwapo umekiuka Vigezo na Masharti haya yote au sehemu yake, tunayo haki ya kusitisha haki yako ya kufikia au kutumia 
applikesheni ya eKuku mara moja, bila ilani au taarifa yoyote ya awali. Hatuwajibiki na hasara, uharibifu au madhara yoyote yanayohusiana na kutoweza kwako 
kufikia au kutumia applikesheni ya eKuku kutokana na usitishaji huo. Zaidi ya hayo, ikiwa mkataba huu utakatishwa na eKuku kutokana
 na ukiukwaji wa vigezo na masharti,  ada zote za usajili zilizokwishalipwa kwa eKuku kwa muda uliosalia wa usajili, hazitarejeshwa.</p>
 
<h3> 6. Kujiondoa</h3>
<p>Unaweza kujiondoa na kuacha kutumia Applikesheni ya eKuku wakati wowote kwa kutuma barua pepe kupitia infoatekuku_app_tz@proton.me 
au kutupigia simu kwa nambari +255612309464. Unakubali kuwa ada za usajili hazirudishwi. Ombi la kujiondoa litatekelezwa ndani ya saa 48 baada ya ombi la kujiondoa kuwasilishwa.
Baada ya kuondolewa, hutaweza kufikia sehemu yoyote ya applikesheni ya eKuku bila kujisajili upya.</p>

<h3>7. Data na maudhui yanayotokana na mtumiaji</h3>

<p>eKuku haitadai umiliki wa takwimu, taarifa au maudhui yoyote unayopakia kupitia mfumo wa kuwasilisha data, machapisho au maoni yako unayotoa kwenye blogu ya applikesheni ya eKuku. 
Hata hivyo, kwa kuweka taarifa au maoni yako, unatupatia haki isiyo na mrahaba, na ya kipekee ya kuweza kunakili, kusambaza, kuzalisha, kuonyesha hadharani, 
kuhariri au kuchapisha data au maudhui kama hayo kwenye applikesheni ya eKuku au tovuti zinazohusiana na applikesheni ya eKuku.</p>

<h3>8. Maelezo ya Malipo</h3>
<p>Applikesheni ya eKuku ni huduma inayolipiwa ambapo tunatoa muda mfupi kwa ajili ya kuijaribu bila malipo. Baada ya kipindi cha majaribio, unahitajika kulipia ili kuendelea kutumia 
huduma za applikesheni ya eKuku. Usipolipa, tutasimamisha akaunti yako ndani ya saa 24 baada ya kuisha kwa muda wa majaribio au muda wa sasa uliolipia  na haitaweza kutumika hadi ufanye malipo mengine. 
Ikiwa akaunti yako imezuiwa kwa muda unaozidi siku 30, itawekwa kwenye orodha ili kuweza kufutwa kiotomatiki.</p>

<h3>9. Haki ya kusasisha au kurekebisha Vigezo na Masharti haya</h3>
<p>Tunayo haki, juu ya kubadilisha Vigezo na Masharti haya wakati wowote. Tafadhali angalia ukurasa huu mara kwa mara ili kuona kama kuna mabadiliko katika vigezo na masharti. 
Kuendelea kwako kutumia applikesheni ya eKuku baada ya mabadiliko kutekelezwa kutaashiria kukubali kwako kwa  mabadiliko hayo. Iwapo mabadiliko ya Vigezo na Masharti haya yatabadilisha
haki au wajibu wako, tutafanya juhudi kukuarifu kuhusu mabadiliko hayo, kwa kutuma arifa kutoka kwenye programu au ujumbe mfupi wa maneno (SMS).</p>

 <h3>10. Kanusho la Dhamana</h3>
<p>Huduma ya applikesheni ya eKuku inatolewa "kama ilivyo" na kwa msingi wa "inapatikana" bila dhamana yoyote, ya bayana au vinginevyo. eKuku, hususan na kipekee(lakini bila kizuizi), inajiondoa katika:</p>
<ol><li>Dhamana yoyote ya ukamilifu wa Applikesheni kwa madhumuni fulani, matumizi tulivu, au kutokuingilika</li>
 <li>Dhamana yoyote inayotokana na matumizi au biashara itakayofanyika kwa kuhusisha applikesheni ya eKuku.</li>
<li>Dhamana yoyote ambayo taarifa au matokeo yaliyotolewa, au ambayo yanaweza kupatikana kutokana na matumizi ya applikesheni ya eKuku yatakidhi mahitaji yako au yako sahihi, ya kuaminika, kamili, au yanayoenda na wakati, na </li>
<li>Dhamana yoyote, kuhusu bidhaa, huduma, taarifa, au nyenzo zozote zinazotangazwa, kupatikana au kurejelewa kwako kupitia applikesheni ya eKuku.</li></ol>
<p>Unabeba dhamana ya uharibifu wowote, ikiwa ni pamoja na uharibifu wa kifaa chako cha mkononi au upotevu wa data unaoweza kutokea kutokana na matumizi au ufikiaji wako wa applikesheni ya eKuku.
 Maudhui yoyote, nyenzo, taarifa au programu iliyopatikana kutokana na matumizi ya applikesheni ya eKuku inafanywa kwa hiari yako mwenyewe.</p>

<h3>11. Kanusho la Dhima</h3>

<p>Unafahamu wazi na unakubali kwamba DASG haitawajibika, kisheria au katika mrahaba, kwako au kwa mtu mwingine yeyote kutokana na faida yoyote ya moja kwa moja au vinginevyo, bahati mbaya au vinginevyo, 
hasara, au madhara mengine ikiwemo madhara maalumu kama vile adhabu, faini, upotevu wa nia njema, data au hasara isiyoonekana  (hata kama DASG imeshauriwa kuhusu uwezekano wa hasara kama hiyo) iliyotokana na:</p>
<ol><li>Matumizi au kutokuwa na uwezo wa kutumia applikesheni ya eKuku.</li>
<li> Gharama ya ununuzi wa bidhaa na huduma kutokana na data, taarifa au huduma zozote zilizonunuliwa au kupatikana au ujumbe uliopokelewa, au miamala iliyoingizwa kwa kutumia applikesheni ya eKuku.</li>
<li>Matumizi yasiyoidhinishwa  au ubadilishaji wa ujumbe au taarifa zako.</li>
<li> Taarifa au mwenendo wa mtu mwingine asiyehusiana na eKuku.</li>
<li>Jambo lingine lolote linalohusiana na Vigezo na Masharti haya kama vile uvunjaji wa mkataba, upotovu (pamoja na uzembe moja kwa moja au vinginevyo) au nadharia nyingine yoyote ya dhima.</li></ol>


<h3>12. Sheria zitakazotumika</h3>
<p>Masharti haya yanadhibitiwa na sheria za Jamhuri ya Muungano wa Tanzania. Matumizi yako ya applikesheni ya eKuku yanaweza pia kuwa chini ya sheria zingine za ndani au za Kimataifa. 
Iwapo una wasi wasi wowote au mzozo kuhusu applikesheni ya eKuku, unakubali kwanza kujaribu kutatua mzozo huo kwa njia isiyo ya kimahakama kwa kuwasiliana nasi kupitia maelezo ya mawasiliano tuliyotoa hapa chini.</p>

<h3>13. Sera ya Faragha</h3>
<p>Tunaelewa kuwa taarifa zako za kibinafsi ni muhimu sana kwako, kama ilivyo kwetu pia. Sera yetu ya Faragha inaeleza jinsi taarifa zako ya kibinafsi zinavyokusanywa, kuhifadhiwa, 
kutumiwa au kusambazwa unapotumia applikesheni ya eKuku. Kwa kutumia applikesheni ya eKuku, unakubali pia kwamba tunaweza kuchakata taarifa zako za binafsi kama ilivyobainishwa katika Sera yetu ya Faragha. Tafadhali, soma Sera ya Faragha kwa umakini.</p>

<h3>14. Mawasiliano Yetu</h3>
<p>Iwapo una maswali yoyote yahusuyo Mashari haya, tafadhali wasiliana nasi:</p>
<ul>
<li>Barua pepe: infoatekuku_app_tz@proton.me</li>
<li>Simu ya mkononi: +255612309464</li>
</ul>

<h4>Toleo etc012023</h4>
<h4>September, 2023</h4>
<p></p>
		
    </body>
    </html>
