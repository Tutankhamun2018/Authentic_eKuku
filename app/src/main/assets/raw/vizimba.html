<!DOCTYPE html>
<html>
    <body>
	<h1>Vizimba (Cages)</h1> 
                <h2>Utangulizi</h2> 
                <p>Vizimba ni mfumo wa ufugaji kuku ambapo kuku wanatunzwa kwenye vizimba muda wote.  
                Vizimba hivi vimeshonwa pamoja vikiwa na ukubwa sawa. Hujulikana pia kama  
                  <i>battery cages</i>. Vizimba ni maarufu kwa kufugia kuku wa mayai.</p>.

                <h2>Aina za vizimba:</h2> 
                <p> Vizimba vimeaininshwa kutokana na vigezo kadha wa kadha kama ifuatavyo</p>
                <ul>
                <li>Kulingana na idadi ya kuku katika kizimba</li>
                <li>Kulingana na idadi ya safu za vizimba</li>
                 <li>Kutokana na mpangilio wa vizimba katika safu</li>
                <li>Kutokana na aina ya kuku wanaofugwa katika vizimba</li>
                 </ul>
                <h3>Aina za vizimba kutokana uwezo wake (idadi ya kuku)</h3> 


                <ul><li>Vizimba vyenye sehemu nyingi: 
                Hivi vyaweza kubeba kuku wawili hadi 10. Mara nyingi hubeba kati ya kuku  
                3 hadi 4 kwa kila kizimba</li>


                <li>Vizimba vya halaiki:

                Kwenye aina hii, kuku wanakaa wengi zaidi kuliko aina ya kwanza  
                zaidi ya kuku 11 kwa kila kizimba</li></ul>


                <h3>Aina za vizimba kutokana na idadi ya safu </h3>

                <ul>
                <li> Vizimba vilivyoko kwenye safu moja </li>

                <li>Vizimba vyenye safu mbili </li>

                <li>Vizimba vyenye safu tatu </li>

                <li>Vizimba vyenye safu nne </li>
                </ul>

                <h3>Aina za vizimba kutokana na Aina ya kuku wafugwao </h3>

                <ul>
                <li> Vizimba vya kuatamia vifaranga. Hivi ni muhimu kwa  
                ajili ya kutunzia vifaranga wa kuanzia siku moja hadi wiki 8 </li>

                <li>Vizimba kwa ajili ya kuku wanaokua (growers). Hii ni kwa ajili ya  
                kulelea kuku kuanzia wiki 9 - 18 wanapoanza kutaga</li>


                <li>Vizimba kwa ajili ya kuku wanaotaga. Vizimba aina hii sakafu  
                yake ina mteremko kiasi kuelekea mbele kwa ajili ya kurahisisha  
                ukusanyaji wa mayai </li>
                </ul>


                <h2>Faida za mfumo wa vizimba</h2> 
                <ul>
                <li>Huboresha afya ya kuku. Mfumo wa vizimba umetengenezwa  
                kiasi kwamba kinyesi cha kuku hudondoka chini moja kwa moja, 
                 kwa hiyo ni rahisi kusafisha na kupunguza uwezekanao wa kusababisha magonjwa 
                </li>
                 <li>Huongeza utagaji kwa kuku wa mayai, kutokana na kuwa kuku wako na afya njema  
                wakati wote</li>
                <li>Hupunguza gharama za nguvu kazi. Hakuna haja ya kusafisha vifaa vya kulishia  
                au kunyweshea kila siku kama ilivyo mfumo wa kawaida. Na pia kuku wanakuwa mbali  
                na yalipo maji au chakula, hivyo siyo rahisi kufikia na kuyachafua</li>
                 <li>Hubeba kuku wengi zaidi katika sehemu ndogo. Hupunguza gharama za ujenzi wa banda</li>
                 <li>Hurahisisha uwekaji wa kumbu kumbu sahihi. Ni rahisi kuwapanga kuku kulingana na umri au uwezo wake 
                 Ni rahisi pia kuwaona kuku yeyote mwenye hitilafu kama ugonjwa au utagaji hafifu na kuwaondoa</li>
                <li>Husaidia kuku kutaga mayai masafi. Mayai yenye kinyesi hayapendezi machoni pa wateja.  
                Pia kinyesi cha kuku kwenye mayai chaweza kuwa na bakteria au virusi ambao ni hatari kwa watumiaji</li>
                <li>Huzuia upotevu wa vyakula na maji. Hii hutokana na kuwa mfumo wa vizimba una vifaa  
                        mahususi kwa ajili ya chakula na maji. Ni rahisi pia kufahamu mahitaji ya kuku kila siku </li> 
                </ul>

                <h2>Hasara za mfumo wa vizimba </h2> 
                <ul>
                <li>Kuku hukosa mazoezi ya viungo kutokana na kukosa nafasi </li>
                 <li>Kupata mfadhaiko kutokana na kukosa nafasi ya kuatamia yai linapotagwa</li>
                <li>Kukosa fursa ya kuoga vumbi</li>
                <li>Kuna uwezekano mkubwa kupata vidonda miguuni</li>
                </ul>

                <h2>Dondoo wakati wa kuchagua mfumo wa vizimba</h2> 
                <ul>
                <li>Zingatia ukubwa wa vizimba ili kuwapatia kuku nafasi ya kutosha wawapo nadni ya kizimba </li>
                 <li>Chagua mfumo wa vizimba wenye vifaa imara vya kulishia </li>
                <li>Hakikisha mfumo wa vizimba una mfumo wa kunyweshea imara, usiovuja</li>
                <li>Hakikisha vizimba vimetengenezwa kwa wavu imara, usiopata kutu</li>
                </ul>


	<h4>Toleo ebcg-01-2023</h4>
		
    </body>
    </html>
